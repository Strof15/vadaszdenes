

Az első forduló feladata 3 részből tevődik össze.
1. A csapatoknak egy weblap rendszert kell készíteniük magyar tudósok, feltalálók életútjának és
munkásságának bemutatására, amelyen belül korszakok vagy szakterületek szerinti rendszerezést is
meg kell oldani. A megvalósítás során törekedjetek a szemléletességre és a szakszerűségre! A
weblap statikus oldalakból épül fel, de értékelésekor előnyt jelent a hivatkozások és a multimédiás
lehetőségek alkalmazása



2. A feladat második része egy legalább 5 kérdést és a hozzájuk tartozó válaszlehetőségeket
tartalmazó kvíz készítése statikus HTML lapokon (egy oldalon egy kérdés). A tudásellenőrző
kérdések az első feladatrészben megvalósított honlapon található információkhoz kapcsolódjanak.
Előnyt jelent, ha a végén megkapjuk a helyes válaszok darabszámát.



3. Végül a második feladatrészben elkészített kérdésekre alapozva dinamikusan építsétek fel a kvíz
HTML lapjait. Ennek megvalósításához az alábbi módszert javasoljuk.
Egy Excel táblázatban el kell tárolni a kérdéseket (HTML lapokat) az alábbi formában:
(lap azonosítója, kérdés, válasz_1, link_1, válasz_2, link_2, válasz_3, link_3)
Azaz minden kérdés külön sorban, és utána a három válaszlehetőség. Minden válasz után meg kell
adni, hogy a felhasználó melyik lapon folytassa a kvízt az adott válasz esetén. Ezt követően
Wordben körlevelet kell készíteni az Excel adatforrás felhasználásával. Az így kapott lapokat
használjuk fel a HTML lapok előállítására.



Értékelési szempontok:
 hibamentes működés
 a weblap rendszer struktúrája, modularizálása (első feladat)
 megjelenés, vizuális elemek
 szakmai tartalom (a bemutató honlap esetén)
 bemutatott személyek száma, kvízkérdések száma
 a kvíz tanulást támogató szerepe
 a dinamikus kvíz előállítási módszere, komplexitása
Beküldendő fájlok:



Az Excel fájlt, a HTML lapokat és a kapcsolódó multimédia fájlokat csomagoljátok össze egy ZIP
állományba, és töltsétek fel GitHubra. Ennek a linkjét küldjétek el nekünk. Az e-mail fejlécébe
feltétlenül írjátok bele a csapat nevét!